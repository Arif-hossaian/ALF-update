{
  "appEndOfLife": {
    "title": "শেষ জীবন ও মৃত্যু",
    "subTitle1": "শিল্পী আবদুল আলীমের রোগ ছিল গুরুতর। তাঁর চিকিৎসার ব্যাপারে সরকারি প্রচেষ্টা ছিল বিরামহীন। পিজি হাসপাতালে ভর্তি হবার পর থেকে আবদুল আলীমের চিকিৎসার সমস্ত ভার নেয় সরকার। বঙ্গবন্ধুর নির্দেশে এক শক্তিশালী মেডিকেল বোর্ড তাঁর চিকিৎসা চালায়। অবস্থা খুবই গুরুতর হয়ে পড়ায় প্রফেসর ইব্রাহীমের নেতৃত্বে আরো একটি মেডিকেল বোর্ড গঠনের জন্য বঙ্গবন্ধু নির্দেশ দেন। আট সদস্য বিশিষ্ট চিকিৎসক সমন্বয়ে গঠিত এই বোর্ড শিল্পীকে একদিনে একাধিক বারও পরীক্ষা করেন। তৎকালীন তথ্য ও বেতার প্রতিমন্ত্রী জনাব তাহের উদ্দীন ঠাকুর সর্বক্ষণ শিল্পীর চিকিৎসার তদারকি করেছেন। কেউ তার সঙ্গে দেখতে গেলে বলতেন: “আর বাঁচবো না ভাই। আমি সব সময় মৃত্যুকে দেখছি।” মৃত্যুর আট দিন আগে আবদুল আলীম নিজেই তার ঘড়ি ও আংটি খুলে স্ত্রীর হাতে দিয়ে দিয়েছিলেন",
    "subTitle2": "যে গুরুতর ব্যাধি তিলে তিলে তার লিভারকে ক্ষয় করে ফেলেছে। পল্লীগানের সুর মুর্চ্ছনায় দেশবাসীকে বিমোহীত করে আবদুল আলীম ১৯৭৪ সালে ৫ সেপ্টেম্বর (১৯ ভাদ্র, ১৩৮১) বৃহস্পতিবার সকাল ৬-৩৩ মিনিটে ঢাকার পিজি হাসপাতালে মৃত্যুবরণ করেন। প্রধানমন্ত্রী বঙ্গবন্ধু শেখ মুজিবর রহমান তাঁর শোকসন্তপ্ত পরিবারবর্গের নিকট প্রেরিত এক শোকবার্তায় গভীর সমবেদনা প্রকাশ করেন। বাংলাদেশ বেতার ও বাংলাদেশ টেলিভিশন সেদিন নির্ধারিত অনুষ্ঠান স্থগিত করে সারাদিনব্যাপী শিল্পী আলীমের উপর বিশেষ অনুষ্ঠান প্রচার করে।",
    "button": "বিস্তারিত জানুন"
  }
}
