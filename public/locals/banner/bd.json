{
  "appBanner": {
    "title": "আবদুল আলিমের সংক্ষিপ্ত জীবনী",
    "subTitle1": "সুবিখ্যাত লোকগীতি গায়ক আবদুল আলীম ২৭ জুলাই ১৯৩১ সালে১ পশ্চিমবঙ্গের মুর্শিদাবাদ জেলার কান্দি মহকুমার তালিবপুর গ্রামের সুন্দরপাড়ায় জন্ম গ্রহণ করেন। সুন্দরপাড়া বর্তমানে কান্দি মহকুমার সালার থানার অন্তর্ভুক্ত। তবে আবদুল আলীমের জন্ম সময়ে পাড়াটি ভরতপুর থানার অন্তর্গত ছিল। চরম আর্থিক অনটনের মধ্যে আবদুল আলীমের জন্ম হয়। প্রতিবেশী ও আত্মীয়স্বজন খুশি হলেও তার পিতা আর্থিক টানাপোড়েনের কারণে খুব একটা খুশি হতে পারেন নি। তবে তার মা খাসা বিবি আবদুল আলীমের জন্মকে পারিবারিক উন্নতির প্রতীক হিসেবেই ধরে নিয়েছিলেন। মায়ের ধারণা হয়েছিল এ ছেলে পয়মন্ত। এর দ্বারাই একদিন এ পরিবারের অভাব দূর হবে। আবদুল আলীমের পিতার নাম মোহাম্মদ ইসব শেখ (ইউসুফ শেখ)। তিনি পূর্ব পুরুষের কাছ থেকে পাওয়া সামান্য কৃষি জমির উপর নির্ভর করে পারিবারিক ভরণপোষণ নির্বাহ করতেন। ইসব শেখ ও খাসা বিবি পাঁচ পুত্র ও এক কন্যার জনক-জনকী ছিলেন। পাঁচ পুত্রের মধ্যে আবদুল আলীম ছিলেন কনিষ্ঠতম।",
    "subButton1": "বিস্তারিত জানুন"
  }
}
